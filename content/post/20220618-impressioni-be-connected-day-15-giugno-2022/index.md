---
date: 2022-06-18T09:00:00-00:00
description: "Impressioni sul Be Connected Day che si è svolto a Bologna il 15 Giugno 2022, evento dedicato al Modern Work e alle tecnologie Microsoft."
image: "BCD9-20220615.jpg"
categories: [ "Eventi" ]
tags: [ "Eventi", "Be Connected Day" ]
title: "Impressioni sul Be Connected Day #9 – 15 Giugno 2022"
url: "/impressioni-be-connected-day-15-giugno-2022"
---
Per poco (maledetto CoViD) non rischiavo di perdermi l’emozione di questa giornata che aspettavo da tanto... e invece (per fortuna) me lo sono proprio goduto questo BeConnected day dal vivo, insieme a tantissime persone e con altrettante sessioni interessantissime.

Insieme all’immancabile Marco Moioli, abbiamo tenuto una sessione su Microsoft Defender for Endpoint, parlando delle sue funzionalità sugli altri sistemi operativi oltre Windows: macOS, Linux, iOS, Android. Non appena verrà pubblicato il video sui canali social di Be Connected Day, ti aggiornerò qui sul blog e anche su Linkedin.

Detto questo, impressioni sparse sulla giornata.

![Foto del Be Connected Day 9 di Bologna, 15 Giugno 2022](BCD9-20220615.jpg)

Per quanto mi riguarda era il debutto assoluto come speaker in una sessione dal vivo, dove per “dal vivo” intendo parlare avendo davanti decine di persone in un’aula/auditorium e non uno schermo. È andata molto bene e avere un pubblico in carne ed ossa mi ha dato davvero una carica enorme.

Ho incontrato nuovamente (e con piacere) facce note e conosciuto facce nuove: non vedo l’ora che ci sia un altro evento a breve perché è la sensazione migliore di queste giornate.

La Torre Unipol è davvero un bello spazio, l’evento è stato organizzato molto bene e tutto girava come un orologio svizzero. Sono stato molto bene!

Un enorme grazie a tutti gli organizzatori del Be Connected Day, a Michele Sensalari che mi ha invitato e mi ha aspettato fino all’ultimo secondo utile, a Marco Moioli immancabile partner in crime e, infine, a tutti gli altri speaker della track SEC: Carlo Mauceli, Lorenzo Grasseni, Matteo Creati, Giuseppe Di Pasquale, Michela Lecce.

E tu? Se eri a Bologna e hai seguito la sessione, fammi sapere se ti è piaciuta e cosa ne pensi delle funzionalità di MDE sulle piattaforme non-Windows: ti aspetto sui miei profili social per parlarne insieme. A presto!

Il tuo IT Specialist, Riccardo