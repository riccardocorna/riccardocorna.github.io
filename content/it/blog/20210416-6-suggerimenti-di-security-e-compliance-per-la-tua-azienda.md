---
date: 2021-04-16T08:00:00-00:00
description: "Per implementare una strategia di security efficace, devi riflettere su alcuni aspetti: ecco 6 suggerimenti di sicurezza per la tua azienda."
featured_image: "/images/01-6-suggerimenti-sicurezza.jpg"
categories: [ "Identity & Security"]
tags: [ "Risorsa", "News", "Microsoft 365"]
title: "6 suggerimenti di Security e Compliance per la tua azienda"
url: "/6-suggerimenti-di-security-e-compliance-per-la-tua-azienda"
---
Cosa significa “sicurezza” e cosa significa “conformità” quando si parla di piccole e medie imprese? Non tutti hanno a disposizione certi budget e non tutti hanno necessità di avere a disposizione una licenza Microsoft 365 E5. Cosa serve davvero per partire con l’implementazione di una strategia di sicurezza? Molto meno di quello che pensi: ecco 6 suggerimenti di security che ho raccolto per te.

![Six security tips for your business](/images/01-6-suggerimenti-sicurezza.jpg)

1. **Tratta la sicurezza come un investimento**:
    - “sicurezza” non è un qualcosa a sé stante o che “monti sopra” ciò che è la tua infrastruttura IT. Deve essere parte integrante di tutta la tua strategia di gestione IT e serve a proteggere i tuoi asset: **persone**, **dispositivi**, **dati**, **applicazioni**, **rete**, **infrastruttura**.
2. **Devi avere un piano di risposta agli attacchi**:
    - per ogni elemento della tua infrastruttura, devi avere un piano per sapere come reagire e rimettere in piedi tutto nel più breve tempo possibile.
3. **Usa tecnologie che ti permettano di gestire un ecosistema di applicazioni e dispositivi differente, con un occhio al mondo mobile**:
    - i tuoi dati non sono più confinati all’interno dell’azienda ma sono nel cloud. I tuoi utenti lavorano da casa al di fuori della rete aziendale e, a volte, utilizzano dispositivi diversi dal proprio PC. Il perimetro di rete non è più sufficiente. Ecco alcuni contenuti che possono aiutarti a capirne di più:
        - [Cosa significa Modern Workplace e perché è fondamentale per lo smart working](/cosa-significa-modern-workplace/)
        - [Gestire in maniera moderna i dispositivi: Modern Management](/modern-workplace-management/)
        - [Cos’è la Zero Trust Security e perché dovresti adottarla](/zero-trust-security/)
4. **Stai al passo con i regolamenti e le leggi in tema di privacy e conformità**:
    - conformità e privacy sono importantissime: il GDPR non perdona!
5. **Approccia in maniera proattiva il phishing e le altre minacce**:
    - molti attacchi partono da una mail: l’utente “abbocca” e la frittata è fatta. È fondamentale tenere molto alto il livello di sicurezza sulla tua posta elettronica!
6. **Proteggi le identità**:
    - abilita la Multi Factor Authentication per quante più persone possibili all’interno della tua azienda.

Tutti questi approcci e strumenti sono già a tua disposizione, se hai una licenza Microsoft 365: bisogna solo “imparare” a sfruttarla.

Se vuoi approfondire ulteriormente l’argomento, ecco un piccolo ebook gratuito che mi ha ispirato nella scrittura di questo articolo:
- [Security and compliance with Microsoft 365](https://info.microsoft.com/ww-landing-security-matters.html?lcid=en-gb)

E tu? A che punto sei nel viaggio verso la sicurezza Zero Trust? Hai altri suggerimenti di security da segnalarmi? Ti aspetto nei commenti o sui miei social per parlarne. Buona lettura e buon week end!

Il tuo IT Specialist, Riccardo