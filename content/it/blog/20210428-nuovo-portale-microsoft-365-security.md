---
date: 2021-04-28T08:00:00-00:00
description: "Come provare il nuovo portale Microsoft 365 Security, impostando la redirezione del vecchio Security & Compliance Center."
featured_image: "/images/00-Portale-Microsoft-365-Security.png"
categories: [ "Identity & Security"]
tags: [ "Microsoft 365", "Security"]
title: "Nuovo portale Microsoft 365 Security"
url: "/nuovo-portale-microsoft-365-security"
---
È notizia di qualche tempo fa che i portali di security & compliance di Microsoft 365 sarebbero stati oggetto di una ristrutturazione e di un accorpamento. Finalmente, direi. Qualche giorno fa stavo navigando all’interno del mio portale di security e ho scoperto una piccola chicca che voglio condividere con te.

![Portale security.microsoft.com](/images/00-Portale-Microsoft-365-Security.png)

Fino ad ora, infatti, c’erano vari portali di microsoft 365 su cui le impostazioni di sicurezza erano disperse, a volte sovrapposte, sicuramente un po’ confuse.

Prima di condividere la piccola chicca che ho scoperto, facciamo un po’ di chiarezza? Sì?

Ok, si parte! Quali e quanti sono i portali dei prodotti di sicurezza di Microsoft 365? Eccoli:
- [Microsoft 365 Security](https://security.microsoft.com/): è il nuovo portale, quello dove verranno accorpate tutte le esperienze e le configurazioni di sicurezza di Microsoft 365. Sostituirà il vecchio https://protection.office.com;
- [Microsoft 365 Compliance](https://compliance.microsoft.com/): è il nuovo portale che racchiude in sè tutte le configurazioni in ambito Compliance, come dice il nome;
- che fine farà il vecchio e caro https://protection.office.com ? Verrà sostituito e, il mio consiglio, è quello di mettersi nei segnalibri i due link precedenti, dimenticandoti del vecchio Security & Compliance Center;
- c’era una volta anche il Security Center di Microsoft Defender for Endpoint, che rispondeva all’URL https://securitycenter.microsoft.com. Anche lui verrà accorpato all’interno del nuovo Security Center!
Veniamo alla chicca che ti aiuterà a prendere più confidenza col nuovo portale.

È possibile, infatti, redirigere il vecchio protection.office.com verso il nuovo e fiammante security.microsoft.com, in modo da avere un solo pannello di controllo. Vediamo come fare.

Prima di tutto accedi ad https://security.microsoft.com e naviga fino alla sezione **Settings** –> **Email & Collaboration**

![Impostazioni Email & Collaboration portale security.microsoft.com](/images/01-Microsoft-365-Security-Center-Settings.png)

Troverai un fantastico interruttore: come resistere ad un interruttore così seducente? Accendi questa impostazione e conferma di volerlo fare nel popup successivo!

[![Abilitare la redirezione del portale security.microsoft.com](/images/02-Microsoft-365-Security-Center-Turn-On-Redirection.png)](/images/02-Microsoft-365-Security-Center-Turn-On-Redirection.png)
[![Abilitare la redirezione del portale security.microsoft.com](/images/03-Microsoft-365-Security-Center-Enable-Redicection.png)](/images/03-Microsoft-365-Security-Center-Enable-Redicection.png)

Perfetto! D’ora in poi, tutte le richieste di accesso a protection.office.com e securitycenter.microsoft.com verranno redirette nel nuovo portale Microsoft 365 Security, ovvero https://security.microsoft.com.

**Disclaimer! Prima di abilitare questa opzione**, assicurati di:
- aver fatto un’adeguata campagna di informazione e di formazione a tutte le persone che si occupano di sicurezza nella tua azienda o nel tuo gruppo di lavoro, in modo che non si ritrovino spaesati;
- assicurati di avere tutte le informazioni del caso e di aver compreso cosa significhi, leggendo questo documento ufficiale
  - [Redirecting accounts from Microsoft Defender for Office 365 to the new Microsoft 365 security center | Microsoft Docs](https://docs.microsoft.com/en-us/microsoft-365/security/defender/microsoft-365-security-mdo-redirection?view=o365-worldwide)
  - [Introducing the new Microsoft 365 security center and Microsoft 365 compliance center – Microsoft Tech Community](https://techcommunity.microsoft.com/t5/security-compliance-identity/introducing-the-new-microsoft-365-security-center-and-microsoft/ba-p/326959)
  - [Microsoft 365 security center overview, combining MDO, MDE, MDI, and MCAS | Microsoft Docs](https://docs.microsoft.com/en-us/microsoft-365/security/defender/overview-security-center?view=o365-worldwide)

Non sono in alcun modo responsabile di eventuali disservizi o problemi che dovessero sorgere a seguito dell’attivazione della redirezione verso il nuovo portale. Ad ogni modo, la redirezione è totalmente reversibile.

E tu, hai già testato la nuova esperienza del portale di Security? Se sì, parliamone nei commenti o sui miei social! Ti aspetto!

Il tuo IT Specialist, Riccardo