---
title: "About"
description: "Riccardo Corna"
featured_image: '/images/riccardo-corna-it-specialist-milano-1024px-16.jpg'
omit_header_text: true
---
{{< figure src="./images/riccardo-corna-it-specialist-milano-1024px-16.jpg">}}

## Di cosa mi occupo?
Lavoro in [Microsys](https://msys.it), società partner di Microsoft, e ricopro il ruolo di **Senior Systems Engineer** nell’area **Systems infrastructure and Security**. Ho oltre 15 anni di esperienza su tecnologie Microsoft e, nel mio attuale ruolo, disegno ed implemento soluzioni cloud basate su **Microsoft 365** ed **Azure** per i clienti, secondo un approccio **Zero Trust Security**. Svolgo il mio lavoro con passione e il mio obiettivo è far sì che il funzionamento ottimale degli strumenti informatici diventi un fattore decisivo per il successo del cliente e dell’azienda.

Al di fuori del lavoro non disdegno qualche incursione nel mondo del **web** e della **fotografia** e sono letteralmente stregato da tutto ciò che riguarda **comunicazione** e **crescita personale**.

## Le mie competenze
Negli anni mi sono occupato prevalentemente di tecnologie **Microsoft**. In particolare, lavoro su **Microsoft 365**, **Azure**, **Active Directory**.

Sotto sotto, però, il mio cuore è a forma di Mela e ho maturato una buona esperienza nell’integrazione di tecnologie e dispositivi **Apple** in ambito aziendale.

Dedico sempre una parte del mio tempo allo studio perché ritengo che la formazione continua sia uno strumento indispensabile per sviluppare le proprie competenze oltre che la necessaria adattabilità ai cambiamenti tecnologici e organizzativi di oggi.

Ecco le mie certificazioni Microsoft, verificate:

- [Certificazioni Microsoft](https://www.youracclaim.com/users/riccardo-corna/badges)

Se vuoi una visione più completa ed analitica delle mie competenze professionali, ti invito a visitare [il mio profilo Linkedin](https://www.linkedin.com/in/riccardocorna/it).

## Perché questo blog?
Su questo blog condivido frammenti di una vita informatica vissuta tra le tecnologie più disparate.
Un po’ per il piacere di aiutare chi dovesse avere bisogno di qualche consiglio, un po’ come appunti personali che riguardo ogni tanto in caso di bisogno.

***Attraverso questo sito non offro alcun tipo di consulenza o assistenza tecnica.***